# "Copyblock"

Copyblock to gotowy prosty arkusz stylów CSS, który może się przydać, jeżeli udostępniasz na witrynie WWW treści objęte prawem autorskim lub inne dane, które powinny być oglądane tylko na stronie, bez możliwości łatwego skopiowania ich gdzie indziej lub wydrukowania. Jeśli dołączysz ten mały arkusz stylów do swojej strony, nie będzie dało się zaznaczyć tekstu ani wydrukować zawartości strony.

Zabezpieczenie to można obejść np. poprzez skopiowanie tekstu z kodu źródłowego strony, wyłączenie CSS itp., ale mimo to będzie ono skuteczne w przypadku typowych użytkowników Internetu, którzy nie znają takich opcji. Arkusz zabezpieczający może też nie zadziałać w starszych przeglądarkach pozwalając w takim przypadku na kopiowanie, jednak również to nie jest dużym problemem, jako że obecnie większość niedoświadczonych użytkowników korzysta z automatycznych aktualizacji przeglądarki.

Arkusz należy dołączyć tak jak każdy inny arkusz stylów. Przykład zastosowania znajduje się w pliku `example.htm`.
